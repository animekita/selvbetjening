Opgaven
=======

System Definition
-----------------

Selvbetjening er den elektroniske grænseflade mellem en foreningen og dens medlemmer. Det skal være muligt for mere end en forening at bruge selvbetjening, dog med hver deres installation af systemet. Derfor skal der visse steder tages højde for at forskellige foreninger har forskellige behov og måder at løse opgaver på.

Generelt er det de følgende områder fokus ligger på for Selvbetjening:

1. Et samlet system hvor medlemmer opretter *en* bruger som sammenknytter alle foreningens elektroniske systemer. F.eks. en forenings forum og selvbetjening selv.
2. Administration og tilmelding til arrangement.
3. Administration af kontingenter og betalinger.

Mindre områder indbefatter:

1. Forsendelse af nyhedsbreve.

Kontekst
--------

Problem Området
^^^^^^^^^^^^^^^

Det helt centrale i foreningen er nuværende, kommende og tidligere medlemmer. Disse kan være associeret med forskellige elementer såsom arrangementer de vil, eller har, deltaget i, betalinger de har udført til foreningen og nyhedsbreve de har modtaget.

Anvendelses Området
^^^^^^^^^^^^^^^^^^^

Almindelige brugere vil anvende Selvbetjening fra deres egen hjemme computer. De skal herfra kunne bruge de services der udbydes af foreningen igennem enten Selvbetjening eller andre software pakker. Herfra skal de kunne tilmelde sig arrangementer, se deres betalinger, medlemsstatus osv.

Et subset af brugerne har specielle privilegier. Dette indbefatter en lille gruppe administratorer og personer der har fået tildelt bestemte administrative opgaver. Der kan være tale om personer der har adgang til generalle informationer omkring foreningens medlemmer til administrativ brug. Der kan også være tale om personer der, til arrangementer afholdt af foreningen, skal udføre nogle praktiske opgaver med at registrere informationer omkring forskellige brugere.
